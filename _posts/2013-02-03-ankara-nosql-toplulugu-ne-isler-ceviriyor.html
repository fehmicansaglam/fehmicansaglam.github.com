--- 
title: "Ankara NoSQL Topluluğu ne işler çeviriyor?"
layout: post
description: "MongoDB ve Scala Workshop 17 Şubat Pazar günü İşkalesi'nde gerçekleşecek"
keywords: nosql, ankara, mongodb, scala
---

<p>
	Bir süredir işlerim dolayısıyla Trabzon'daydım. Yaklaşık bir buçuk aylık bu süre boyunca KOSGEB destekli Ar-Ge projemizin savunmasını gerçekleştirdik ve başarıyla mezun olduk; <a href="http://4primes.com">4Primes</a> Trabzon ofisini <a href="http://www.trabzonteknokent.com.tr/">Trabzon Teknokent</a>'e taşıdık ve <a href="http://www.unicrow.com/">Unicrow</a> ile ortak bir projeye başladık. Kasım ayını dolu dolu geçirmiş olan <a target="_blank" href="https://plus.google.com/communities/101801061850864423549">Ankara NoSQL Topluluğu</a> ise bu süreyi nispeten sessiz geçirdi. 
</p>

<p>
	Ankara'ya döndükten ve buradaki işlerimi toparladıktan sonra topluluğu yeniden hareketlendirmek üzere çalışmalara başladık. İlk etkinliğimiz 4Primes ekibinin #4 numaralı üyesi <a href="https://twitter.com/kubudik">Mehmet Ali Gözaydın</a>'ın verdiği "Play 2 for Scala" semineri oldu. Seminer Google Hangout üzerinden gerçekleşti ve Youtube üzerinden canlı yayınlandı. Semineri veren Mehmet Ali Trabzon'da iken biz izleyiciler bilebildiğim kadarıyla Ankara, İstanbul ve Trabzon illerinden etkinliği takip ettik. Bir grup izleyici <a href="https://istanbulhs.org/">İstanbul Hackerspace</a> çatısı altında semineri birlikte izlediler. Semineri kaçırmış olanlar <a href="http://youtu.be/ALIewzHDcWc">şuradan</a> izleyebilirler.
</p>

<p>
	Bir sonraki etkinliğimiz olan <a href="https://plus.google.com/events/ctohtkju0nlng221bplcrsbv4gk">MongoDB ve Scala Workshop</a> 17 Şubat Pazar günü <a href="http://www.iskalesi.com/">İşkalesi</a>'nde gerçekleşecek. Etkinlikte olmasını beklediğimiz seminerler şöyle:
</p>

<ul>
	<li>Emrah Özçelebi: "İleri Seviye MongoDB Kurulumu ve Yapılandırması""</li>
	<li>Çağdaş Şenol: "Orta ve İleri Seviye Scala"</li>
	<li>Mehmet Ali Gözaydın: "Play 2 ve ReactiveMongo ile MongoDB uygulaması"</li>
</ul>

<p>
	<a href="https://groups.google.com/forum/?fromgroups=#!forum/scala-turkiye">Scala Türkiye Google Grubu</a>'nun kurucusu Çağdaş Şenol da bizi kırmadı ve İstanbul'dan etkinliğimize katılıp bir seminer vermeyi kabul etti. Ayrıca Çağdaş Şenol'un önerisiyle Scala Türkiye grubu 1-2 haftada bir Hangout üzerinden seminerler vermeyi kararlaştırdı. Etkinlik hazırlıkları için <a href="https://groups.google.com/forum/?fromgroups=#!topic/scala-turkiye/_Ie-pNGBAl4">ilgili grup başlığını</a> takip edebilirsiniz.
</p>

<p>
	Son olarak bir de sürpriz haber çıtlatmak istiyorum. Mart ayında düzenlenecek olan <a href="http://jspyconf.org/">JsPyConf</a> etkinliğine Kenneth Reitz'ın davetli olduğunu öğrendiğimde oldukça kıskandığımı Twitter üzerinden paylaşmıştım.
</p>

<div style="width:600px; margin:20px auto">
<blockquote style="margin: 0 auto" class="twitter-tweet"><p>@<a href="https://twitter.com/sukrubezen">sukrubezen</a> @<a href="https://twitter.com/vigobronx">vigobronx</a> @<a href="https://twitter.com/kennethreitz">kennethreitz</a> vallahi kiskandim ve gaza geldim. En kralını Ankara'ya getirmek farz oldu. Odersky buraya gelecek!:)</p>&mdash; Fehmi Can Sağlam (@fehmicansaglam) <a href="https://twitter.com/fehmicansaglam/status/297056723842252800">January 31, 2013</a></blockquote>
<script async src="//platform.twitter.com/widgets.js" charset="utf-8"></script>
</div>

<p>
	Bu doğrultuda Zenexity'den Sadek Drobi ve Pascal Voitot'u Ankara'ya davet ettim. Henüz kesinleşmiş bir şey olmasa da konu üzerinde ısrarcı olarak kendilerini ikna edebileceğimi düşünüyorum. Katılmaları halinde Reactive Web Programming ve Iteratees konusunda bir seminer vermelerini hedefliyorum. Eğer gerçekleşirse Ankara NoSQL Topluluğu bildiğim kadarıyla Türkiye'de bir ilki başarmış olacak. 
</p>

<p>
	MongoDB ve Scala Workshop için yerimiz kısıtlı olduğundan kayıt olmak için acele etmenizi öneriyorum. Etkinlikte görüşmek üzere!
</p>
