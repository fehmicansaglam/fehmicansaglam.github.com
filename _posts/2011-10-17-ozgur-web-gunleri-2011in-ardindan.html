--- 
title: "Özgür Web Günleri 2011'in ardından"
layout: post
---

<p>
  Bu yıl ikincisi düzenlenen <a href="http://www.ozgurwebgunleri.org.tr/2011/">Özgür Web Teknolojileri Günleri</a> sona erdi. Geçen yıl da <a href="http://seminer.linux.org.tr/seminer-notlari/" target="_blank">"Hibernate Çatısı ile Kalıtım ve Çok Biçimlilik Kullanılarak Kurumsal Varlıkların Modellenmesi"</a> semineri ile yer aldığımız etkinliğin ardından yazdığım <a href="http://blog.4primes.com/2010/10/ozgur-web-teknolojileri-gunleri-free-web-technologies-days-2010/" target="_blank">şu yazıyı</a> görünce bu yılki etkinlikle ilgili yazmadığımı anımsadım ve yazmaya karar verdim.
</p>

<p>
	Etkinlikte Umut ile birlikte Play Framework semineri vereceğimizi daha önce <a href="http://fehmicans.net/blog/2011/10/05/ozgur-web-gunleri-2011-play-framework-semineri/" target="_blank">burada</a> duyurmuştum. Sunumumuzun ana hatlarını aynı yazıda yayınlamıştım. 15 Ekim Cumartesi günü saat 10:00'da yaptığımız sunumun görüntüleri de ayrıca kaydedildi ve yakın zamanda etkinlik sitesinde yerini alacak.
</p>

<p>
  Oldukça yoğun katılımın olduğu seminerimizin faydalı olduğunu düşünüyorum. Öyle ki seminer sonunda bir izleyici yanıma gelip
</p>

<blockquote>"İlk defa bir sunumda bir şeyler öğrendim. Bundan öncekiler çok sıradandı. Teşekkür ederim"</blockquote>

<p>
  dedi. Bizden önceki ve sonraki sunumların pek çoğuna ben de katıldım. Kendi adıma hepsinin faydalı olduğunu düşünüyorum. Yine de etkinliğin son seminerlerinden biri olan Bora Gönül'ün verdiği <strong>Scala ve Fonksiyonel Programlama Dilleri</strong> seminerini diğerlerinden ayırmam gerekli. Hem anlatım tekniği hem de bilgi yoğunluğu açısından seminerin bence açık ara en iyi semineri buydu. Seminerin son dakikalarında servise yetişmek için çıkmak zorunda kalsam da Bora Gönül'e buradan tekrar teşekkür ederim.
</p>

<p>
  Scala seminerini de izledikten sonra Play Framework geliştiricilerinin neden 2.0 sürümünde çekirdeği Scala ile yeniden yazmaya karar verdiklerini daha iyi anladım. Genel olarak sorunların doğru adreslendiği ve orta vadede Play Framework'ün geliştiriciler arasında kendine sağlam bir yer edineceği artık açık olarak görünüyor.
</p>

<p>Diğer sunumlardan edindiğim bazı izlenimler ise şöyle.</p>

<ul>
  <li>Play Framework varken Django ile web uygulaması geliştirmeye çalışmak tam anlamıyla gereksiz. 
  <li>Ruby on Rails konusunda yeterli bilgi edinemedim ama büyük ihtimalle aynı durum bu framework için de geçerli. 
  <li><a href="http://kettle.pentaho.com/" target="_blank">Pentaho Kettle</a> çok başarılı bir ETL aracı.
  <li>Hantal JEE framework'leri ölmeye mahkum.
  <li>Scala ve fonksiyonel diller yoğun şekilde asenkron işlemler ve concurrency sorunları içeren önümüzdeki döneme hükmedecekler.
</ul>

<p>
  Bu arada 16 Ekim Pazar günü İstanbul'da <i>Play Framework geliştiricileri buluşması</i> düzenledik. Eğlenceli 1-2 saat geçirdik. Katılımcılara buradan teşekkür ederim. Bundan sonraki etkinlikler için <a href="http://groups.google.com/group/play-framework-tr">Play Framework Türkiye Google Grubu</a>'nu takip edebilirsiniz.
</p>
