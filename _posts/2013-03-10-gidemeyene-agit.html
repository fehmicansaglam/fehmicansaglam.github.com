--- 
title: "Gidemeyene ağıt"
layout: post
description: "Çözemediğim örgüsü hayatın zihnimde, bakakalırım gidenlerin ardından, sallanan elim yenik."
keywords: gidemeyen, yenik, dökük, sönük, donuk, soluk, silik
---

<p>
Kalbimin duvarlarında inceden ve derinden, körpe ve yaşlı, sızlayan bir kesik.
<br>
Varlığım, yokluğum, değerim, anlamım, her şeyim eksik.
<br>
Daldığım hülya değil, uğruna ölünecek bir emel uğruna hayatlardan biri yitik.
<br>
Yoksun bıraktığım her şey için sevgilim, hayatım, üzülme anılar zamanla silik.
<br>
Yavaşça ve hızlıca, hissettirmeden ve kanatarak akıp gidiyor zaman, ceplerimiz delik.
<br>
İçimize işleyen soğuk ve sıcak ve yağmur ve kar yanıbaşımızda camlarımız kırık.
<br>
Hüznümü yazdığım duvarlarımı boyamıştı annem, duvarların boyası artık soluk.
<br>
Varmadan yürüyor ve koşar adım yürüyor ve koşuyor insanları, bu sarı şehir donuk.
<br>
Hayali hatırımda, unutamadığım, uzaklarda şimdi sarhoş olduğumuz günler kör kütük.
<br>
En güzel çırasını getirsen yeşil dağların, tutuşturmaz, içimizdeki ateş sönük.
<br>
Belli belirsiz umutlar var önümde, neresinden tutsan elinde kalır, sağı solu harap dökük.
<br>
Kaldırıp atamadığım yükler omuzlarımda, yüzüm toprağa, sırtım gençliğe dönük.
<br>
Çözemediğim örgüsü hayatın zihnimde, bakakalırım gidenlerin ardından, sallanan elim yenik.
</p>
