--- 
meta: 
  dsq_thread_id: "378783659"
  _edit_last: "1"
  _wp_old_slug: ""
type: post
title: !binary |
  bXVtIMSxxZ/EscSfxLFuZGEgZ8O8bMO8bXNleWVubGVyZGVuIGJpcmkgc2Vu

status: publish
layout: post
published: true
tags: 
- !binary |
  QmVuaW0gacOnaW4gYsO8ecO8ayBhbWEgaW5zYW5sxLFrIGnDp2luIGvDvMOn
  w7xrIMWfZXlsZXI=

- Beynimdeki canavar
---
o beşiktaş akşamından daha da serindi oturduğum  bank. günün her anını yaşayan şehrin dört bir yanından havai fişekler  yükseliyordu. boğazın sesini  dinlerken bir yandan da insanları  izliyordum. ne hayatlar yaşanıyor, niceleri o büyülü şehirde  kesişiyordu. bir tesadüfler dizisinin ardından tanışmak üzere  bekliyordum seni. ben elimde olmayan sebeplerle oradaydım, sense benimle  tanışacağını bilmiyordun. bacaklarım soğuktan titrer gibiyken ve aynı  anda yanıbaşımdaki çiftlere imrenerek bakarken telefonum çaldı. sen ya  da arkadaşın değildi, tebrik etmek için arıyordu annem. serin bir rüzgar  esti boğazdan. daha da titredi bacaklarım. umut doluydum o gece.  kardeşim konuştu sonra dakikalarca. ama hala ses seda yoktu sizden.  bilmiyorum siz ne yapıyordunuz o dakikalarda. beni beklettiğinizin  farkında mıydınız? ya da benim ne hissettiğim konusunda ufacık bir fikir  var mıydı zihninizde?

<!--more-->

soğuğa dayanamayıp kalktım. yürümek biraz ısıtırdı belki bedenimi.  bir elim telefonumda, insanların arasına karıştım. çok sürmedi  arkadaşının nerede olduğumu sorması. yanınıza gelmek üzere yürümeye  başladım. kim bilir neler geçti aklımdan? tüm hayatım, sevdiklerim,  aşklarım... ama ben hala seninle tanışacağımı bilmiyordum. yürüdüm,  yürüdüm... kapıda arkadaşın beni bekliyordu. görünce mutlu oldum, o  olmadı ama ben bilmedim. beraber yaklaştık senin de olduğun masaya  doğru. o masa hiç o kadar sen kokmadı o günden sonra. narin sesin ve  ellerinle tanıştığım o geceden sonra...

iki arkadaş karşılıklı oturduğunuz o loş masaya doğru yola koyulduk, o  an benim için daha önemli olduğunu sandığımla beraber. masada seni  gördüğüm ilk anda, bilgisayarımda adını ilk gördüğümde hissettiklerimi  hatırladım. bir gün benim için bu kadar önemli olacağını ilk o zaman  hissetmiştim sanırım.

o zamanlar mum ışığı eşliğinde vodkalı ayinlere henüz başlamamıştım.  beşiktaş'ın kalabalık sokaklarında insanların arasına karışır,  kaybolurdum. umudum henüz tazeydi hala. o gün kim bilir ne çok şey  bekliyordum hayattan. yeni bir başlangıç belki de, her şeye. bu sarı  şehre yeniden dönüşüm yaklaştıkça umuda özlemim daha da artıyordu.

gözgöze geldik sonra. ne çok keşke dedim o an ve bir sonraki an  kaldığım yerden devam ettim benim için önemli olan her şeyi önemli  zannetmeye, değer verdiklerim benim için önemliymiş gibi yapmaya. oysa  değer verdiğim her şeye olan inancımı yitirmem o şehre gelişimden çok  öncesine rastlar. göz pınarlarım kuruduğu için ağlayamadığım hüznümün  şehrinde gözyaşlarım yağmur olur yağardı. hiçbir yere ve hiçbir şeye ait  olmadan yaşamak o günlerden miras bana.

neydi seni böyle değerli kılan? gözlerinde gördüğüm önemsenme ifadesi  belki. beni olduğum gibi sevmen ya da. tüm pişmanlıklarımı ve düş  kırıklarımı bırakmak istedim o masada, olmadı ama. ikimiz de bilemedik  böyle olacağını. o günden sonra da görmedim hiç güzel yüzünü. ama bir an  olsun ayrılmadın yanıbaşımdan. her ayin gecesinde mum ışığında  gülümseyenlerden biri sen...
