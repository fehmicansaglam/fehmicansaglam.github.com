--- 
title: En önemli programlama ilkesi nedir?
layout: post
description: "En önemli programlama ilkesi nedir? En az hata içeren kod, hiç olmayan koddur. Her aptal, bilgisayarın anlayabileceği kodu yazabilir. İyi programcılar insanların anlayabileceği şekilde kod yazarlar."
keywords: programlama, ilke, kod, hata, yagni, kiss, dry
---

<blockquote>
  Yakın zamanda <a href="#kavramlar">Güncel Bilgi Teknolojileri Kavramları</a> isimli bir ders vermeye başladım.
</blockquote>

<p>
   Bu dersin sınavında sorduğum <em>"En önemli programlama ilkesi nedir?"</em> sorusuna iki farklı yanıt aldım. Amacım da zaten buydu çünkü bu sorunun yanıtı oldukça özneldi ve herkesin farklı yanıtlar vermesini bekliyordum. Yanıtların iki ilkede toplanması diğerlerine oranla biraz daha önemli olanların ortaya çıkmasını sağladı. 
</p>

<blockquote style="font-weight:bold">
  En az hata içeren kod, hiç olmayan koddur.
</blockquote>

<p>
  Sınavda verilen yanıtlardan biri benim de en sevdiğim ilke olan <em>"En az hata içeren kod, hiç olmayan koddur."</em> oldu. Programcıların bence en büyük yanılgılarından biri görevlerinin kod yazmak olduğunu zannetmeleridir. Oysa programcıların asıl görevi bir ihtiyacı gerçeklemek, bir sorunu çözmektir. Eğer bir sorunu hiç kod yazmadan çözebiliyorsanız öyle yapın. Çünkü her yeni kod beraberinde yeni hatalar getirecek ve ayrıca yazılımın karmaşıklığını artırarak sürdürülebilirliği azaltacaktır. Bu sebeple <b>bir satır kod yazmadan önce iki kere düşünün</b>.
</p>

<blockquote style="font-weight:bold">
  Her aptal, bilgisayarın anlayabileceği kodu yazabilir. İyi programcılar insanların anlayabileceği şekilde kod yazarlar.
</blockquote>

<p>
  Sınavda verilen ikinci yanıt <a href="//martinfowler.com">Martin Fowler</a>'ın bu unutulmaz özlü sözü oldu. Bu söz hem <a href="http://en.wikipedia.org/wiki/Self-documenting">kendi kendini belgelendiren kodu</a> hem de kod içerisine düzgün şekilde yerleştirilmiş yorum satırlarını ifade ediyor. Üşenmeyin, kodu belgelendirin. Unutmayın <b>en iyi programcılar asla üşenmezler</b>.
</p>

<blockquote style="font-weight:bold">
  KISS: Keep it simple, Stupid!
</blockquote>

<p>
  KISS ilkesinin aslında birden fazla açılımı bulunuyor ancak benim en çok sevdiğim açılımı <em>"Keep it simple, Stupid! (Şunu basit tut, gerizekalı!)"</em> şeklinde olanıdır. Programcılar karmaşığa eğilimlidirler. Oysa bu eğilim bir süre sonra sürdürülemez yazılımlara dönüşür. Bu sebeple yazdığınız kodu sizden sonra okuyacak insanlar olacağını da düşünerek <b>çözüme giden en basit ve en anlaşılır yolu bulmaya çalışın</b>.
</p>

<blockquote style="font-weight:bold">
  YAGNI: You ain't gonna need it
</blockquote>  

<p>
  Sevdiğim bir diğer ilke de <em>"YAGNI (Buna ihtiyacın olmayacak)"</em> ilkesidir. Eğer bir API yazmıyorsanız ileride şuna da ihtiyacım olur diyerek hayali kodlar üretmeyin. Bu kodlar test süreçlerini de düşünürsek size tahmininizden fazla zaman kaybettirecektir. Ayrıca programınız olması gerekenden daha karmaşık hale gelecektir. Bundan dolayı <b>gerçekten ihtiyacınız olana dek programınıza yeni özellikler eklemeyin</b>.
</p>

<blockquote style="font-weight:bold">
  DRY: Don't Repeat Yourself
</blockquote>    

<p>
  Beğendiğim ilkeler arasında en iyiler listesinin son sırasında <em>"DRY (Kendizi tekrar etmeyin)"</em> ilkesi yer alıyor. <b>Eğer aynı kodu ikiden fazla yerde tekrarlıyorsanız durup bir düşünün</b>. Mümkünse tekrar eden kodları içeren fonksiyonlar/metotlar oluşturun ve başkalarının da kolayca kullanabilmesi için bu fonksiyonları/metotları uygun şekilde belgelendirin.
</p>


<h3 id="kavramlar">
  Güncel Bilgi Teknolojileri Kavramları dersinde genel olarak aşağıdaki konulardan bahsediyorum.
</h3>

<ul>
  <li>Yıllara direnen teknolojiler/kavramlar</li>
  <li>Son yıllarda bilgi teknolojilerinde öne çıkan kavramlar</li>
  <li>Güncel sorunlara güncel çözümler</li>
  <li>Yeni teknolojilerin artıları ve eksileri</li>
  <li>Anti-pattern haline gelen kavramlar</li>
</ul>


