--- 
title: "bir tuhaf söz dizimi, saçılmış sözcüklerden ibaret aslında ve seninle anlam
kazanacak yalnızca"
layout: post
---

<blockquote>
"bu bir tuhaf söz dizimi, saçılmış sözcüklerden ibaret aslında ve seninle anlam
kazanacak yalnızca."
</blockquote>

<p>
küçük harfler kullanmaya başlayalı ne kadar zaman oldu hatırlamıyorum. küçük
harflerle düşünmeye başladığımdan beri olsa gerek bir canavar yaşıyor beynimde.
yalnızca düşüncelerden yaratılmış hayat. birbirine dönüşebilen semboller
oluşturuyorum düşüncelerimle. yanılsamalar yaratıyorum ve bunları paylaşmayı
borç biliyorum. pek azımız gibi farkındayım bu yanılsamaların.
</p>

<p>
öyle kolay ki kandırmak birbirimizi, art arda gösterilen ayrık görüntüleri
sürekli hareketler olarak algılayabiliyoruz. zaten her şey algılarımızda gizli
değil mi? algıları etkileyebilmek ve etkenleri kontrol edebilmek bizi güçlü
kılıyor. geceler boyu usanmadan kod yazmamın sebebi bu güce ulaşma tutkusu belki
de.
</p>

<p>
bilgiye aç, bilgiye doyumsuzum. bu doyumsuzluk beni güçsüz kıldığı gibi, güç
peşinde koşmak da bilgiye ulaşmamı sağlıyor bir anlamda.
<p>

<p>
görece geç tanıştım benim gibilerle. ama sonra tanımadığım, giz dolu bir dünya açıldı
önümde. büyülüydü herşey. ne az şey bildiğimi farkettim bu yeni dünyada ve asla
"biliyorum" dememeyi öğrendim. iletişim kurduğum her yeni insan ne çok şey kattı
bana. insanlar da büyülüydü bu dünyada. aralarına girmek istedim. girdim
de... ama hala eksik hissediyorum kendimi, hala hiçbir şey bilmiyorum.
</p>

<p>
huzursuzum. aldığım kadar veremediğimi düşünüyorum. borçluyum. yeterince iyi
olmadığımı düşündüm hep ve hala düşünüyorum.
</p>

<p>
düşünceler bilgiye, bilgi de her şeye dönüşebiliyor. bu yüzden bilgi günümüzde en
değerli olgu sayılıyor. o halde düşünelim. tüm engellere rağmen düşünmeye devam
edelim. ölü ozanlar derneği filminden bir alıntı yaparak "dünyanın şiirine bir
iki dize de biz katkıda bulunalım" diyorum. bu satırlar karanlık odamdan bir
haykırış, bir çağrı... gelin içinizdeki, beyninizdeki canavarı açığa çıkaralım.
bilgi için, kod aşkına...
</p>
