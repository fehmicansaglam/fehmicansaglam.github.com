--- 
title: Aydan düşen
layout: post
---
Umut bazen yeşil bir yaprak olur, bazen de altın sarısı saçlar.<br/>
Oysa yalnızlığı anlatır, altın sarısı yapraklar.<br/>
Budur benim nedenim,<br/>
Her sonbahar yapraklarım dökülür benim,<br/>
Buram buram hasret kokar bedenim.<br/>
Her yağmurlu günde ben,<br/>
Bulutları seyrederim...<br/>
Böyle yapraksız,<br/>
Yapayalnız yaşarken kendi dünyamda,<br/>
Ve bilmeden senin hasretinde,<br/>
Bir güneş daha batıyordu sensiz ömrümde.<br/>
Bir dilek çalıverdim kayan yıldızdan<br/>
Karanlık gecenin sessizliğinde,<br/>
Ellerin ellerimde,<br/>
Ayışığının eşliğinde.<br/>
Bir sır gibi sakladım,<br/>
Kalbimin en derin yerinde.<br/>
Sonra aydan bir parça düşüverdi gözlerime,<br/>
Ayışığı doldu gözlerim.<br/>
Ve ben ilk kez ağladım,<br/>
Bir tutam gözyaşı,<br/>
Üstüne bir demet de sevgi ekledim,<br/>
Sana verdim,<br/>
Bir ömür boyu senin olsun diye.<br/>
O günden sonra ayparçası dedi sözlerim.<br/>
Derken sen beni verdin bana<br/>
Ben, ben oldum sandım<br/>
Ben yaşıyorum sandım<br/>
Umut oldum sandım<br/>
Umutsuzluğun ortasında<br/>
Yalnızlığın kederinde<br/>

<br/>Bir su damlası düşün bir gülün yapraklarında<br/>
Bir damla yaş gibi senin yanaklarında<br/>
Sen ki;<br/>
Güneşin sevdiği,<br/>
Denizin bilmediği yerin<br/>
Ayışığı saçlı kızı<br/>
Aydan indi bu dinmek bilmez sızı<br/>
Ve şimdi gidiyorsun ayparçası...<br/>
Ben seni bulutlara sığdıramadım,<br/>
Bulutları kalbimde sakladım.<br/>
Sensiz bulut bulut ağladım.<br/>

<br/>Bulutlar seni ağlıyor bu gece<br/>
Gözyaşım yağmur olmuş damla damla,<br/>
Camlarda,<br/>
Ve ben hala seni düşününce<br/>
Bir damla ayışığı süzülür saçlarından yanaklarına...<br/>
Ne kadar da sensizim bu gece,<br/>
Yazdığım her hece,<br/>
Bir bilmece,<br/>
Bak bir güneş daha battı yine,<br/>
Ama yarın yeni bir gün doğacak pencereme...
