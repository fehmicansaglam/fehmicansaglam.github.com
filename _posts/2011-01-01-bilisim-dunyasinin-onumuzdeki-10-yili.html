--- 
meta: 
  dsq_thread_id: "341211223"
  _edit_last: "1"
type: post
title: !binary |
  QmlsacWfaW0gZMO8bnlhc8SxbsSxbiDDtm7DvG3DvHpkZWtpIDEwIHnEsWzE
  sQ==

status: publish
layout: post
published: true
tags: 
- "canavar'\xC4\xB1n sesi radyosu"
---
2010 yılını bitirip 2011 yılına girdiğimiz şu günlerde önümüzdeki on yıl boyunca bilişim dünyasında neler olabileceği konusunda tahmin yürütmeye çalıştım. Tahminlerimin kendimce mantıklı temelleri olsa da zaman beni büyük oranda yanıltmaktan geri durmayacaktır. Ama eğer yanılmazsam "Ben demiştim" diyebilmek için tahminlerimi yazmak istedim.

<!--more-->
<ul>
	<li>Ne web, ne sosyal medya ne de mobil cihaz pazarında bir türlü istediği başarıyı yakalayamayan Microsoft, orta çaplı sıradan bir şirket haline gelecek. Domine ettiği masaüstü pazarının da gün geçtikçe küçülmesiyle sıkıntılı günler yaşayacak.</li>
	<li> Apple mobil cihazlar üzerine yoğunlaşmaya devam edecek. Steve Jobs başında olduğu sürece başarısı artarak devam edecek. Piyasa değeri Microsoft'un piyasa değerinin iki katına ulaşacak. Apple'dan sosyal medya alanında bir sürpriz gelebilir. Steve Jobs'ın olası sağlık sorunları ya da emekliliği şirketin tek handikapı...</li>
	<li> Google önümüzdeki 10 yıl da "bildiğimiz gibi" olacak. Web ve akıllı telefon pazarında kendine sağlam bir yer edinen şirket, çizgisini devam ettirecek. Hantal bir deve dönüşen Google'dan artık yenilikçi işler beklememek gerekli. Þirketin sosyal medya alanındaki başarısızlığı da devam edecek.</li>
	<li> Facebook tarafında işler iyi gitmeye devam edecek. Kısa süre sonra 1 milyar kullanıcı barajını geçecek.</li>
	<li> Akıllı telefon pazarındaki sıradışı artış ile birlikte Twitter, kullanıcı sayısında Facebook'u geçecek. Aralarındaki rekabet gün geçtikçe kızışacak.</li>
	<li> Sosyal medya alanında yeni bir dev ortaya çıkacak. Bu şirket büyük ihtimalle Türkiye gibi gelişmekte olan ülkelerden biri merkezli olacak.</li>
	<li> Oracle kurumsal sunucu pazarını hem donanım hem de yazılım anlamında domine edecek. RDBMS alanında tek rakibi uzak ara farkla da olsa PostgreSQL olacak.</li>
	<li> IBM, bildiğiniz gibi... En gıcık olduğum şirket ünvanıyla neredeyse 100 yıla yaklaşan çizgisini aynen devam ettirecek.</li>
</ul>
