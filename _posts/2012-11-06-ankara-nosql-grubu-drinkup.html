--- 
title: "Meetup/Drinkup kültürüne Ankara bozkırlarından bir bakış: NoSQL drinkup"
layout: post
description: "Uzun zamandır Avrupa ve Amerika'daki geliştiricilerin düzenlediği meetup ve drinkup etkinliklerini imrenerek seyrediyorum. Bizde neden yok sorusu kafamda dolaşmaya başlayınca konuyu biraz araştırmaya karar verdim"
keywords: ankara,meetup,drinkup,nosql
---

<blockquote>
  Uzun zamandır Avrupa ve Amerika'daki geliştiricilerin düzenlediği meetup ve drinkup etkinliklerini imrenerek seyrediyorum. Bizde neden yok sorusu kafamda dolaşmaya başlayınca konuyu biraz araştırmaya karar verdim.
</blockquote>

<p>
  Google ve Twitter kullanarak Ankara'da düzenlenmiş ya da düzenlenecek drinkup'ları aramaya çalıştım. Elde ettiğim sonuç sıfıra yakın oldu. Bir zamanlar "Özgür Yazılım Sohbetleri" adı altında düzenlenmiş ve artık sürdürülmeyen bir dizi etkinliğin dışında bir şey bulamadım.
</p>

<p>
  Durum böyle olunca elimi taşın altına sokmam gerektiğini düşündüm. Düzenli meetup/drinkup düzenleyecek bir grup kurmak istiyordum. Bu grup Özgür Web Günleri, Özgür Yazılım Şenlikleri vb. gibi etkinliklerin aksine genele hitap etmeyen, belli konularda giriş seviyesinin üzerinde bilgiye sahip ve kendini daha da ileriye taşıma isteği duyan insanları bir araya getirecekti. Daha sonraları bu insanlara A+ adını verdik.
</p>

<p>
  Bu noktada yanlış anlaşılmaya mahal vermeden bir konuya açıklık getirmek istiyorum. Yukarıda sözünü ettiğim Özgür Web Günleri gibi etkinlikler her zaman arkasında olduğum harika etkinlikler. Vakit buldukça hepsine katılmaya, mümkünse bir de seminer ile destek vermeye çalışıyorum. Fakat bu etkinliklerin formatı gereği seminerler/sunumlar giriş seviyesinde olmak durumunda. Bu tür etkinliklerin belli seviyenin üstündeki insanlara, hiç bilmedikleri konular hakkında ipuçları vermek dışında, bir şey katması oldukça zor. Sözün özü ortada bir amaç farkı var.
</p>

<p>
  Hayalimizdeki grubu kurmak adına bir akşam üstü <a href="https://twitter.com/mozcelebi">Emrah Özçelebi</a> ve <a href="https://twitter.com/agaoglu">Erdem Ağaoğlu</a> ile bir araya geldik. Uzun uzun neler yapabileceğimizi tartıştık. Daha sonra Özgür Web Günleri için geldiğimiz İstanbul'da grubun adını <a href="http://4biryanda.com/ortam/1822">Ankara NoSQL Grubu</a> olarak koyduk. Bu seçimin sebebi ne çok genel, ne de çok özel bir grup kurmak istememizdi. Diğer yandan isim konusu herhangi bir zamanda değişebilecek bir ayrıntı.
</p>

<p>
  Ankara NoSQL Grubunun ilgi alanını MongoDB, Neo4J, Hadoop, ElasticSearch, Hazelcast, Redis, Play! Framework, Scala ve benzeri geniş bir yelpaze olarak belirledik. Bu grup düzenli olarak meetup/drinkup etkinlikleri gerçekleştirecek. Grubun bir tür yapılanma çalışması amacı taşıyan <a href="http://4biryanda.com/event/nosql-drinkup/1885">NoSQL drinkup</a> adındaki ilk etkinliği 9 Kasım 2012 akşamı gerçekleşecek. Saydığım konulara ilgi duyuyorsanız sizi de aramızda görmekten mutluluk duyarız.
</p>

<p>
  Yazımı güzel bir haber vererek sonlandırmak istiyorum. Ankara NoSQL Grubu'nun düzenleyeceği ikinci etkinlik <a href="http://4biryanda.com/event/mongodb-drinkup/1824">MongoDB drinkup</a> olacak. Bu etkinlik <a href="http://www.10gen.com/">10gen</a> EMEA Teknik Yöneticisi Alvin Richards ve EMEA Kanal Yöneticisi Tim Marston'ın katılımıyla gerçekleşecek. Bu fırsatı kaçırmak istemeyen herkesi 19 Kasım 2012 akşamı aramızda görmeyi umuyorum. 
</p>

